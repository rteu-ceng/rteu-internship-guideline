---
template: main.html
---

# SSS

--- 

## Bilgisayar Mühendisliği Staj İşlemleri Sık Sorulan Sorular

1. **Staj yapmak zorunlu mu?**
   Evet, zorunludur.

2. **Staj süresi ne kadardır?**
   “Yazılım” stajı 20 iş günü, “Donanım” stajı da 20 iş günüdür. Stajlardan biri en erken 4. yarıyıl sonunda, diğeri ise 6. yarıyıl sonunda yapılmalıdır. İstenilen staj konusundan başlanabilir.

3. **Dönem içinde staj yapabilir miyim?**
   Yönetmelik gereği dönem içinde staj yapılamamaktadır. Staj, [bu linkte](http://bilgisayar.mmf.erdogan.edu.tr/tr/page/staj-islemleri/5497) paylaşılan tarihlerde yapılmalıdır.

4. **Staj dosyalarını okula ne zaman teslim etmeliyim?**
   Staj dosyası, Güz dönemi başladıktan sonraki 2 hafta içinde teslim edilmelidir. Teslim tarihini her yıl [bu linkten](http://bilgisayar.mmf.erdogan.edu.tr/tr/page/staj-islemleri/5497) takip edebilirsiniz.

5. **Öğrenciler için Dilekçe & Form evraklarına nereden ulaşabilirim?**
   Tüm dilekçe ve formlara [bu bağlantıdan](http://oidb.idari.erdogan.edu.tr/tr/page/dilekceler-formlar-ogrenciler-icin/1175) ulaşabilirsiniz.

6. **İşyeri tarafından doldurulan staj değerlendirme formunda fotoğraf bulunması zorunlu mudur?**
   Evet, fotoğraf bulunması zorunludur.

7. **Staj dosyasını el yazısıyla yazabilir miyim?**
   Evet, el yazısıyla yazılabilir. Ancak profesyonel görünmeyeceği ve okunabilirlik açısından el yazısı tavsiye edilmemektedir. Staj dosyasının bilgisayar ortamında hazırlanması önerilmektedir.

8. **Staj defteri genel yazı düzeni nasıl olmalıdır?**
   Yazı biçimi 12 punto büyüklüğünde Times New Roman veya Arial olmalıdır. Sayfanın kenarlarında (sağ/sol/aşağı/yukarı) en az 1 cm boşluk bırakılmalıdır.

9. **Staj dosyası için hazır şablon mevcut mu?**
   Evet. Örnek staj dosyasına [bu linkten](http://bilgisayar.mmf.erdogan.edu.tr/tr/page/staj-islemleri/5497) ulaşabilir ve buna göre doldurabilirsiniz.

10. **Staj defterinde ıslak imza zorunlu mudur?**
    Evet, ıslak imza zorunludur.

11. **Staj yapacağım iş yeri SGK ücretini kimin ödeyeceğini ve stajın zorunlu olup olmadığını belgelememi istiyor. Ne yapmalıyım?**
    SGK ücreti iş kazalarına karşı üniversitemiz tarafından ödenmektedir. Gerekli dilekçe için staj komisyon başkanına başvurunuz.

12. **Staj başvurum reddedilirse ne olacak?**
    Staj başvurusu, bölüm staj komisyonu tarafından incelenir. Uygunsa kabul edilir, değilse reddedilir. Başvurusu reddedilen öğrenci, farklı bir staj yeri bularak yeniden başvuru yapar.

13. **Staja devam zorunluluğu var mıdır?**
    Staja devam zorunludur. Stajyer öğrenci, kurumun çalışma saatlerine uymak zorundadır. İzinsiz olarak üç günden fazla devamsızlık yapan öğrencinin stajı sonlandırılır.

14. **Yaz okulunda ders alıyorum. Staj yapabilir miyim?**
    Yaz okulunda ders alan öğrenci, yaz okulu bitmeden staja başlayamaz.

15. **Stajımı 15 iş günü + 5 iş günü veya 10 iş günü + 10 iş günü şeklinde yapabilir miyim?**
    Hayır, staj süreleri 20 iş günü Yazılım ve 20 iş günü Donanım stajı olarak belirlenmiştir ve kesintisiz yapılması gerekmektedir.

16. **Stajımı 20 iş günü yaptım ancak 3 iş günü kabul edilmedi. Kalan günleri ne zaman yapmalıyım?**
    Kalan günler, staj yönetmeliği ve staj komisyonunun belirlediği tarihlerde kesintisiz olarak tamamlanmalıdır.

17. **Stajımın kabul edilmesi için ne gerekmektedir?**
    İş Sağlığı ve Güvenliği (İSG) eğitimi almak zorunludur. Staja başlamadan önce OBS üzerinden İSG eğitimi tamamlanmalıdır.

18. **Staj yapacağım iş yerini okul buluyor mu?**
    Hayır, iş yeri bulma sorumluluğu tamamen öğrenciye aittir.

19. **Güz veya Bahar döneminde staj yapabilir miyim?**
    Stajlar, yaz tatilinde yapılır. Ancak mezuniyeti için sadece stajı kalan öğrenciler dönem içinde staj yapabilirler.

20. **Yurt dışında staj yapabilir miyim?**
    Evet. IAESTE veya Erasmus programları aracılığıyla yurt dışında staj yapabilirsiniz.

21. **Yatay geçiş yaptım. Önceki okulumda yaptığım staj kabul edilir mi?**
    Evet, belgelendirilen stajlar kabul edilebilir.

22. **Staj faaliyet dosyasını nasıl hazırlayacağım?**
    Staj süresince yapılan çalışmalar staj faaliyet raporuna kaydedilmelidir. Her sayfa yetkili tarafından onaylanmalıdır. Türkiye'de yapılan staj raporu Türkçe yazılmalıdır. Yurt dışı stajları Türkçe veya İngilizce olarak hazırlanabilir.
